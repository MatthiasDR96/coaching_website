<p class="about__description">Ikzelf ben afgestudeerd als Master Industrieel Ingenieur en heb daarna een doctoraat afgelegd in AI en robotica aan de KU Leuven. 
    Aan het begin van mijn werkcarrière ben ik gestart met bijles geven in Wiskunde, Fysica, en Programmeren. 
    Daarnaast ben ik ook van start gegaan als lesgever bij CodeFever waarin we kinderen de basisbeginselen van het programmeren aanleren. Ik ben gebeten door wetenschap en technologie en het is altijd al mijn passie geweest om mijn opgedane kennis te kunnen delen met anderen. 
    Met ondertussen zeven jaar ervaring in het geven van bijles en het doceren van vakken aan studenten Industrieel Ingenieur, 
    heb ik een diepgaand inzicht ontwikkeld in de struikelblokken die veel studenten verhinderen hun volledige potentieel te bereiken. 
    Vooral bij vakken zoals wiskunde en fysica is het grootste probleem dat onderwerpen vaak worden gememoriseerd zonder een diepgaand begrip van de materie. 
    Dit leidt ertoe dat eenvoudige oefeningen nog lukken, maar dat studenten vastlopen bij toetsen en examens. Precies daar ligt mijn focus.
    Mijn lesmethode richt zich op het bevorderen van inzicht in plaats van uit het hoofd leren. 
    Ik leg onderwerpen uit op verschillende manieren en pas ze toe op praktische en realistische situaties. 
    Bij het maken van oefeningen laat ik eerst zien hoe ik zelf te werk ga en licht ik mijn denkproces toe. 
    Dit helpt vaak om het "aha"-moment te creëren, waarbij studenten eindelijk écht begrijpen hoe het werkt. 
    Hierdoor gaan ze met veel meer zelfvertrouwen de examens tegemoet.
    Voor mij draait lesgeven om precies dát: studenten vol vertrouwen naar hun examens laten gaan door hen diepgaand begrip van de materie mee te geven.
    </p>
